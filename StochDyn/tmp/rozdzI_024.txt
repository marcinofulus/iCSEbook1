ATRAKTORY

Atraktor $A$ to taki zbiór w przestrzeni fazowej układu dynamicznego, że wiele trajektorii startujących nawet bardzo daleko od tego zbioru  dąży w miarę upływu czasu do tego zbioru $A$.  Najprościej jest to zrozumieć na przykładzie oscylatora tłumionego. Realizacją takiego oscylatora może być wahadło matematyczne czyli kulka  na nieważkim pręcie zawieszona w jakimś środowisku (byleby nie w próżni). Na kulkę działa siła przyciągania ziemskiego i siła tarcia. Kulkę wychylamy o dowolny kąt od pozycji pionowej  i obserwujemy trajektorię  kulki. Kulka wykonuje coraz to mniejsze wahania i po dostatecznie długim czasie zatrzymuje się w pozycji pionowej. Kulkę możemy wychylać o dowolny kąt, nadawać jej dowolną prędkość, a i tak po pewnym czasie kulka zatrzyma  się w pozycji pionowej, która odpowiada zerowemu wychyleniu kulki. Ten zerowy kąt wychylenia jest atraktorem. W tym przypadku atraktorem jest  punkt w przestrzeni fazowej. Ponieważ przestrzeń fazowa oscylatora harmonicznego  tłumionego jest 2-wymiarowa położenie-prędkość, atraktorem jest punkt $A = (położenie = 0, prędkość = 0)$. 

Podamy teraz bardziej formalną definicję.

Atraktorem nazywamy ograniczony zbiór w przestrzeni fazowej, do którego dążą asymptotycznie w czasie (tzn. gdy $t \to \infty$) obszary warunków początkowych o niezerowej objętości  w przestrzeni fazowej. Atraktor to inaczej zbiór przyciągający: przyciąga on trajektorie o różnych warunkach początkowych.  Ale nie musi on przyciągać wszystkich trajektorii. Dla danego układu dynamicznego może istnieć wiele atraktorów, nawet nieskończenie wiele. Atroktory mogą mieć  nieskomplikowaną strukturę: to może być  punkt, kilka piunktów, krzywa taka jak okrąg czy zdeformowana elipsa, część płaszczyzny, torus (podobny do dętki),  część przestrzeni. Atraktory mogą też  mieć skomplikowaną strukturę: może to być zbiór fraktalny, tzn. zbiór o niecałkowitym wymiarze, np. 0.63, 2.06. Taki atraktor nazywa się dziwnym atraktorem.

 

Z atraktorami związane są obszary przyciągania lub baseny przyciągania $B(A)$. Basenem przyciągania atraktora $A$ nazywamy zbiór warunków początkowych $x_0$ , dla których trajektorie są przyciągane do $A$, czyli 

$$B(A) = \{ x_0: lim_{t \to \infty} x(t; x_0) \in A\}$$

gdzie $x(t; x_0)$ jest trajektorią startującą z warunku początkowego $x_0$, np. rozwiązaniem układu równań różniczkowych  z odpowiednimi warunkami początkowymi $\vec x_0$. . 

 

PRZYKŁAD 1: oscylator harmoniczny tłumiony

Jest tylko jeden atraktor: to punkt (0, 0). Basenem przyciągania jest cała płaszczyzna fazowa.

SAGECELL

PRZYKŁAD 2: oscylator nieliniowy (bistabilny)  tłumiony

Są dwa  atraktory:  punkt $(-x_s, 0)$ oraz symetryczny punkt $(x_s, 0)$, gdzie $x_s$ jest stanem stacjonarnym. Płaszczyzna fazowa dzieli się na 2 baseny przyciągania, które są "pasiastymi" naprzemiennymi zbiorami.Przejrzysta wizualizacja jest opracowana na naszej stronie internetowej:

http://visual.icse.us.edu.pl/wizualizacje/mechanika-teoretyczna/zobacz/BasenyPrzyciagania/



SAGECELL

PRZYKŁAD 3: Cykl graniczny

Atraktorem jest krzywa zamknięta (okrąg, elipsa, inne dowolne krzywe zamknięte).  Poniżej przedstawiamy dwa przykłady zaczerpnięte z modeli biologicznych.

SAGECELL

SAGECELL

SAGECELL

Atraktor Lorenza

Jest to przykład tak zwanego dziwnego atraktora. Najprostsza jego definicja to taka, że posiada on strukturę fraktala. O układzie Lorenza generującym ten fraktal można poczytać w poprzednim rozdziale tego skryptu, traktującym o Stanach stacjonarnych.
