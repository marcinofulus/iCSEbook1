====================
 Ewaluacja projektu
====================



Celem ewaluacji była:
  - ocena skuteczności i efektywności działań przeprowadzonych w
    ramach projektu,
  - ocena stopnia realizacji założonych celów
  - analiza i ocena rzeczywistych efektów przeprowadzonych działań
  - sprawdzenie oczekiwań grupy docelowej. Określony poziom oczekiwań
    grup pozwala określić metody pracy w projekcie
  - sprawdzenie prawidłowości realizacji projektu zgodnie z
    założeniami
  - badania uczestników projektu, zadowolenia z udziału w projekcie
  - trwałości rezultatów.
 
Na potrzeby  badania zostały zastosowane następujące kryteria ewaluacyjne:

1. Kryterium trafności - relevance (cele a potrzeby) - rozumiane jako
   zbadanie, czy działania odpowiadają na rzeczywiste potrzeby grupy
   docelowej
2. Kryterium efektywności - (effectiveness) (nakłady a efekty) -
   zbadanie, czy działania są bardziej efektywny, wydajne finansowo od
   dotychczas stosowanych rozwiązań,
3. Kryterium skuteczności - (utility) (plan a wykonanie) - zbadanie,
   czy podejmowane działania są skuteczne
4. Kryterium użyteczności - (efficiency) - (efekty a potrzeby) -
   zbadanie, czy istnieje możliwość praktycznego wykorzystania
   zdobytej wiedzy / umiejętności
5. Kryterium trwałości - (durability) - zbadanie, w jakim stopniu oraz
   pod jakimi warunkami prawdopodobne jest utrzymanie rezultatów po
   zakończeniu projektu

Badanie ewaluacyjne realizowane było przy wykorzystaniu istniejących
danych i dokumentów (dane zastane), a także poprzez badania
empiryczne, w trakcie których gromadzone są dodatkowe dane ilościowe i
jakościowe (dane wywołane). Pozwoliło to na uzyskanie
komplementarności danych, ich wzajemne uzupełnianie się i wewnętrzną
weryfikację uzyskiwanych odpowiedzi. Zastosowana technika triangulacji
metodologicznej umożliwiło uzyskanie bardziej obiektywnego i pełnego
obrazu badanych zjawisk.  W badaniu ewaluacyjnym stosowano:

- triangulacja źródeł danych - analizowano zarówno dane zastane, jak i
  dane wywołane,
- triangulacja metod badawczych - łączenie różnych metod badawczych
  (badania ilościowe oraz jakościowe) po to, by wyeliminować
  ograniczenia każdej z nich.

W niniejszej ewaluacji wykorzystywano różne źródła danych:

- dane zastane - analizie desk research poddane zostają dokumenty
  programowe, określające warunki zewnętrzne realizacji projektu,
  dokumentacja wewnętrzna zgromadzona przez zespół projektowy w
  trakcie realizacji poszczególnych działań, wyniki monitoringu,
- dane wywołane
- dane pozyskane
- wyniki ankiet i wywiadów standaryzowanych.  Wykorzystano
  m.in. następujące narzędzia:
- tabela ewaluacji projektu
- ankiety ex ante i ex post dla uczniów (w polskiej i angielskiej
  wersji językowej).
- ankiety sprawdzające przyrost wiedzy
- ankiety dotyczące udziału w konferencjach, warsztatach
  upowszechniających (dot. m.in. ogólnej oceny konferencji, stopnia
  spełnienia oczekiwań, zainteresowania wykorzystaniem rezultatów
  projektu).

Każdy z partnerów dostosował narzędzia ewaluacyjne do swoich
potrzeb. Szczegółowy związane z wynikami ewaluacji zawarte są w
raporcie z ewaluacji. Poniżej zawarto najważniejsze wnioski związane z
wpływem projektu na proces dydaktyczny.

.. rubric:: Badania przeprowadzone wśród uczniów 2 AZSO w Chorzowie

Ankieta ex post została przeprowadzona na wszystkich uczestnikach
ostatniego rocznika projektu iCSE4school, realizujących fizykę
rozszerzoną na poziomie rozszerzonym (16 osób). W ostatnich miesiącach
trwania projektu (lato 2017) byli uczniami drugiej klasy o profilu
matematycznym. Cały oddział liczy 34 osoby - pozostali wybrali
rozszerzenia z innych przedmiotów przyrodniczych. W klasie pierwszej
wszyscy zostali przeszkoleni z podstaw programowania w języku
Python. W klasie drugiej uczestniczyli w dodatkowych zajęciach
dotyczących zastosowań języka Python na matematyce i fizyce.

Na pytanie: Jakiego narzędzia użyłbyś do rozwiązania złożonego
problemu matematycznego lub fizycznego? najwięcej osób wybrało Sage,
Python i Geogebra (po 9 głosów) oraz C/C++ (7 osób). Oznacza to, że że
ponad połowa ankietowanych przekonała się do języka Python w
środowisku SageMath.

Na pytanie Czy wykorzystujesz oprogramowanie otwarte
(Open Source)? 8 osób odpowiedziało, że tak, jedna nie, a pozostali
przyznali, że nie wiedzą, co to jest otwarte oprogramowanie.

Kolejne pytanie brzmiało “Do czego można zastosować komputer podczas
lekcji matematyki lub fizyki?”  16 osób wskazało narysowanie funkcji,
15 - graficzne przedstawienie danych pomiarowych, 13 - wykonanie
obliczeń arytmetycznych na podstawie wzoru, 11 - do udowodnienia
twierdzenia, 8 - do wyprowadzenia wzoru. Nikt nie wybrał odpowiedzi do
niczego. Wynika z tego, że uczniowie widzą w SageMath dobre narzędzie do
rozwiązywania wielorakich problemów.

Na pytanie "Czy napisanie algorytmu może się przydać na lekcji fizyki?" 
kilkanaście osób wskazało przydatność algorytmów w rozwiązywaniu
równań ruchu, w upraszczaniu wyrażeń oraz w automatyzowaniu zbierania
danych eksperymentalnych. Nikt nie zaznaczyła żadnej z dwóch możliwych
odpowiedzi negatywnych.  Niemal wszyscy prawidłowo rozumieją pojęcie
system algebry komputerowej.  Większość uczniów prawidłowo definiuje
metody numeryczne.

Niemal wszyscy wiedzą, jaki język programowania jest podstawą systemu
SageMath.

Posługiwanie się środowiskiem SageMath uczniowie określili jako
średnio trudne.

Czy komputer (z Sage) był dla Ciebie przydatny na
lekcji matematyki w ...? W rysowaniu funkcji, rysowaniu wykresów danych
i algorytmicznym badaniu zjawisk nierozwiązywalnych klasycznie
większość uczniów zaznaczało Bardzo przydatny. W przekształceniach
algebraicznych, obliczeniach numerycznych i podstawianiu liczb do
wzorów najwięcej głosów zebrała opcja Trochę przydatny.

Na analogiczne pytanie dotyczące fizyki, uczniowie we wszystkich
kategoriach zaznaczali najczęściej opcję Bardzo przydatny.  Wszyscy
korzystali ze źródeł internetowych podczas posługiwania się SageMath, przy
czym 13 osób korzystało ze źródeł polskich i angielskich, a 3 tylko z
polskich.

Prawie wszyscy odkryli samodzielnie jakieś nowe możliwości SageMath.
Prawie wszyscy korzystają z SageMath w domu.  Za najważniejsze cechy SageMath
ankietowani uważają: darmowość (16 głosów), możliwość tworzenia
wykresów (14), dostępność przez przeglądarkę internetową (13),
otwartość (Open Source) (12), dostępność algebry komputerowej (11),
możliwość programowania w Python (10). Najmniej osób wybrało łatwość
tworzenia @interact (7).  11 osób deklaruje, że będzie korzystać z
SageMath przy rozwiązywaniu zadań domowych z matematyki i fizyki, 5 osób
jest przeciwnego zdania.  Na pytanie Czy Twoim zdaniem Sage powinien
być powszechnie stosowany w szkołach na lekcjach przedmiotów ścisłych?
14 osób odpowiedziało tak, 1 nie i 1 nie wiem.  Ostatnie pytanie
brzmiało: Oceń w skali 1-6 przydatność Sage dla Ciebie teraz i w
przyszłości. Większość osób (11) zaznaczyło cyfrę 4, 2 osoby cyfrę 5 a
po jednej: cyfry 1, 3 i 6.

Z przedstawionych danych wynika, że uczniowie poznali wszechstronne
narzędzie, z którego potrafią zrobić wieloraki użytek i doceniają jego
wartość w wielu aspektach.


Zdecydowana większość uczniów sądzi, że będzie korzystała z
oprogramowania SageMath do rozwiązywania zadań z prac domowych z
matematyki i fizyki oraz, że narzędzie to powinno być powszechnie
stosowane w szkołach na lekcjach przedmiotów ścisłych.  O korzyściach,
jakie uczniowie wynieśli z realizacji projektu, można się też
dowiedzieć z ich wypowiedzi przed kamerą podczas kręcenia filmu
podsumowującego projekt (Youtube:
`<https://www.youtube.com/embed/BAUCbMXWceI>`_). Uczniowie wskazywali,
że dzięki programowaniu, nauczanie przedmiotów ścisłych było mniej
“suche” i abstrakcyjne, bardziej namacalne, łatwiej było pewne rzeczy
zobaczyć lub sobie je uzmysłowić. SageMath zdejmował z uczniów żmudny
obowiązek wykonywania czynności mało twórczych i powtarzalnych (takich
jak obróbka danych i rysowanie wykresów) na rzecz myślenia
koncepcyjnego, szybkiego przeprowadzania symulacji poprzez odpowiedni
dobór parametrów i sposobu działania algorytmu. Dzięki Pythonowi
matematyka i fizyka “ożyły”, pojawiła się na przykład możliwość
usłyszenia funkcji jako wykresu fali dźwiękowej, a czynności, które
tradycyjnie zajmowałyby dużo czasu, udało się zredukować do napisania
kilku linijek prostego kodu programu.

Podsumowując, realizacja projektu przyniosła korzyści zaangażowanym w projekt
nauczycielom. Wzbogacili oni swój warsztat pracy, nauczyli się nowego
języka programowania i z pewnością będą wykorzystywać nabyte
umiejętności w kolejnych latach.  Dzięki projektowi wzrasta prestiż
szkoły w środowisku lokalnym. Zakupione pomoce naukowe będą służyć
długie lata. Filmy nakręcone w ramach projektu i opublikowane na
Youtube stanowią trwały dorobek intelektualny szkoły, udostępniony do
wykorzystania ogółowi zainteresowanych.




.. rubric:: Badania przeprowadzone wśród uczniów XXXIII LO im. Mikołaja Kopernika

W ramach projektu icse4school zostały przeprowadzone lekcje
pilotażowe, pokazy, warsztaty i zajęcia problemowe.

W celu opracowania metodyki prowadzenia zajęć z wykorzystaniem metody
projektów zostały zaplanowane i przeprowadzone badania w czterech
grupach uczniów z klas trzecich matematyczno-fizycznych. Projekt
obejmował cykl zajęć podczas zajęć pozalekcyjnych oraz pracę własną
(pracę domową).  Wybrane grupy były objęte w klasie drugiej nauką
algorytmiki i programowania w języku C++. Były to grupy o
zrównoważonym poziomie wiedzy i zainteresowania w zakresie matematyki
i informatyki. Każda z grup – A, B, C, D przeszła nieco inny rodzaj
zajęć i otrzymała nieco inne zadanie.To pozwoliło przeprowadzić
ewaluację i zbadać wpływ zmienionych warunków na rezultaty zajęć czyli
umiejętności uczniów i poziom wykonanych przez nich prac. Ewaluacja
pozwoliła także zmodyfikować materiały na podstawie uwag
uczniów. Nauczyciele wnikliwie obserwowali zajęcia, formułowali
wnioski i spostrzeżenia, obserwowali pracę uczniów i przeprowadzali z
nimi wywiady.  Na początku i na końcu kolejnego cyklu zajęć były
prowadzone anonimowe ankiety, które posłużyły do opracowania kolejnych
wersji materiałów i metod prowadzenia zajęć.  Na podstawie wywiadów z
uczniami, oceny ich zaangażowania podczas zajęć, oceny przyrostu
umiejętności uczniów posługiwania się funkcjami SAGE, kreatywności i
pomysłowości uczniów, radzenia sobie z postawionymi problemami,
poziomu wykonanych prac, ankiet anonimowych wypełnionych przez uczniów
przed rozpoczęciem zajęć i po zakończeniu zajęć wprowadzano
modyfikację do wytworzonych rezultatów pracy intelektualnej.

Obserwacje podczas ewaluacji zajęć dotyczyły m.in.: stopnia
zainteresowania i zaciekawienia uczniów tematem, pytań, jakie zadawali
uczniowie, formy pracy wybranej przez nauczyciela, na jakie pytania
nauczyciela uczniowie nie potrafili odpowiedzieć, czy uczniowie byli
kreatywni, jakie mieli pomysły rozwiązania postawionych problemów, czy
uczniowie sami potrafili odnaleźć w źródłach internetowych czy
materiałach od nauczyciela elementy pomocne do rozwiązania problemów,
czy poziom trudności wybranych zagadnień był odpowiedni, czy uczniowie
wysnuli dobre wnioski z badania i rozwiązywania postawionych
problemów, jakie było tempo wzrostu poziomu umiejętności uczniów po
przeprowadzeniu cyklu zajęć według scenariusza, czy ilość zajęć była
wystarczająca wg zaplanowanego przez nauczyciela materiału do
realizacji, jakie narzędzia SageMath okazały się najczęściej
wykorzystywane, o jakie warto rozszerzyć materiały dla ucznia, czy
uczniowie dokonali „odkryć” jak i do czego wykorzystać inne polecenia
SageMath, jeśli były zróżnicowane zajęcia dla zdolnych i mniej
zdolnych uczniów, to czy były odpowiednie, czy uczniowie dzielili się
wiedzą z kolegami, czy uczniowie dyskutowali między sobą na temat
wyników rozwiązań zadań.

Z kolei wywiady z uczniami podczas ewaluacji zajęć dotyczyły m.in. :
opinii uczniów co do przydatności dla nich narzędzi SAGE i Python (do
rozwiązywania prac domowych, samokształcenia, przygotowania do
konkursów przedmiotowych, rozwijania zainteresowań, przygotowania do
matury); co było najbardziej interesujące, co zmieniliby, co można
dodać, stopnia trudności ćwiczeń; intuicyjności w posługiwaniu się
narzędziem SageMath, łatwości znalezienia materiałów i pomocy w
Internecie, korzystania np. ze smartfonów do wyszukiwania informacji
czy wykonywania obliczeń w SAGE, korzystania ze zdobytej wiedzy na
innych przedmiotach, czy użyliby SAGE jako pierwszego wyboru do
obliczeń w matematyce, fizyce czy chemii.

**Ważniejsze wnioski:**

Przed rozpoczęciem zajęć uczniowie w ankiecie anonimowej “przed”
pisali, że posługują się jedynie arkuszem kalkulacyjnym do wykonywania
wykresów i obliczeń a także, że wcześniej nie słyszeli o SageMath.
Tylko kilku uczniów w każdej z grup korzystało ze strony
wolframalpha.com.

Wszyscy uczniowie wykazali zainteresowanie nowym narzędziem podczas
pokazów możliwości SageMath, zainteresowały ich inżynierskie
zastosowania SageMath, zastosowania w fizyce, do wykonywania symulacji
i animacji. Zaciekawili się projektem, który został omówiony,
dostrzegli potencjał do wykorzystania SageMath w pracach domowych i
projektach, na studiach.  Uczniowie z grupy A, w której zostały
omówione i zastosowane podczas warsztatów funkcje SAGE, takie, które
mogą zostać użyte w projekcie wykazali najmniejsze zainteresowanie
innymi możliwościami SAGE. Ich praca była najmniej twórcza, podeszli
do projektu zadaniowo.

Uczniowie z grupy B i C nie otrzymali wsparcia w postaci omówienia
niezbędnych do wykorzystania w projekcie funkcji. Samodzielnie musieli
ich poszukać w internetowej dokumentacji i przykładach. Ich praca była
najbardziej kreatywna, nauczyli się najwięcej. Grupa C przygotowała
opisy projektu z języku angielskim.

Uczniowie z grupy D tylko częściowo otrzymali wsparcie w postaci
omówienia i prezentacji potrzebnych do projektu funkcji, dodatkowo
zostali objęci cyklem zajęć z tworzenia dokumentów w formacie PDF z
wykorzystaniem pakietów Latex (darmowy program, system Tex do składu
komputerowego).

Poziom prac uczniów obrazował ich zaangażowanie. Wszystkie grupy
poradziły sobie z projektami. Część uczniów podczas badania funkcji
zmieniała jej postać z powodu zbyt skomplikowanej postaci pochodnej.
Ocena prac: grupa A - mało opisów lub ich brak, nie wykorzystane
parametry niektórych funkcji np. plot, limit. Prace najmniej
kreatywne.

Grupa B i C prace na podobnym wysokim poziomie, nie wszyscy uczniowie
dokonali odkryć, ale w większości prac pojawiło się dużo elementów
unikalnych. Uczniowie znacznie lepiej posługiwali się SAGE, niż
pozostali. Było więcej zabawy i odkryć podczas zajęć. Opisanie badania
funkcji w języku angielskim nie sprawiło uczniom trudności.

W ankiecie ewaluacyjnej “po” wszyscy uczniowie byli zadowoleni, że
poznali nowe “fajne” darmowe narzędzia do codziennego
wykorzystywania. Uznali, że wiele jest do odkrycia, “na pewno przyda
się na studiach”. Uznali, że czują się bezpiecznie, bo zawsze można
sprawdzić wyniki. Niektórzy poddawali w wątpliwość, czy nauczyciel
matematyki będzie zadowolony z tego, że uczeń rozwiąże prawie każdą
pracę domową z pomocą komputera.

Wszyscy uczniowie wyrazili zadowolenie, że poznali SageMath że mogą z
telefonu komórkowego szybko rozwiać swoje wątpliwości podczas
wykonywania obliczeń i rozwiązywania zadań. Wszyscy uczniowie docenili
potencjalne możliwości zastosowania SageMath do wizualizacji
rozwiązań, wykonywania symulacji eksperymentów.






.. rubric:: Badania przeprowadzone wśród nauczycieli biorących udział
            w warsztatach
 
1. Jaka jest Pani/a zdaniem użyteczność narzędzi wypracowanych w
projekcie „Zintegrowane nauczanie przedmiotów ścisłych z perspektywą
obliczeniową - iCSE4school” dla ucznia od 16. do 19. roku życia
zainteresowanego przedmiotami ścisłymi? Ocenę wyraź w punktach na
skali 1 - 10, przy czym 10 oznacza ocenę najwyższą.  średnia
arytmetyczna 8,3

2. Prosimy o uzasadnienie oceny:
 
 - Język Python nie jest znanym językiem programowania wśród
   nauczycieli.
 - W warsztatach uczestniczyła bardzo mała liczba osób (mając do
   wyboru więcej opcji uczestnicy konferencji wybierali inne
   warsztaty). Pełne obłożenie miały w Warszawie (ogółem ponad 500
   uczestników) warsztaty dotyczące podstaw programu Scratch.
 - Propozycję nauki programowania i wykorzystania języka Python w
   nauczaniu przedmiotów ścisłych uznano za pozytywną, jednak widać
   że nauczyciele mają pewne obawy (nie spotkali się, więc trzeba się
   Pythona nauczyć; Geogebra jest lepiej znana więc uważana za
   bardziej przydatną; trzeba włożyć wiele pracy w przygotowanie się
   do zajęć).
 - W warsztatach uczestniczyli w większości nauczyciele szkół
   ponadgimnazjalnych.
 - Według stażu pracy nauczycieli zainteresowanie programowaniem w
   szkole rozkłada się mniej więcej równomiernie.


Podsumowując: warto zwrócić uwagę na fakt, że zdaniem badanych w
działaniach iCSE4school tkwi dwutorowy potencjał - generowania
współpracy nauczycieli matematyki, fizyki, informatyki oraz
odniesienia się do licealnych zainteresowań (np. klas
matematyczno-informatycznych). Oba te czynniki stanowią jednak swego
rodzaju trudność: działania międzyprzedmiotowe uchodzą za wymagające
dużego zaangażowania, a nawiązanie do uczniowskiego hobby może
nauczyciela postawić w sytuacji niewiedzy. Nikt z badanych nie
uczestniczył w tego typu projekcie - istotne jest zatem
upowszechnianie jego idei. Zgodnie z zasadą, że zajmowanie się
problemami (pozornie?) trudnymi daje satysfakcję z pracy: i
uczniowskiej, i nauczycielskiej.




